{
    "Titolo": "\u201cLa storia di Greg\u201d: a Cascina dopo il braccio della morte ",
    "ID articolo": "139971476",
    "Abstract": "Contributi di Del Giudice,\u00a0Sassetti e Ferlito in occasione\u00a0dell\u2019appuntamento previsto\u00a0per oggi sulla pagina Facebook\u00a0del Teatro dei Concordi",
    "Testo": "<p><b>cascina. <\/b>Nonostante le limitazioni legate al Covid la cultura non si ferma, ma si adatta ai cambiamenti con le sue forme di espressione per diventare preziosa occasione di confronto e di dialogo, sia pure a distanza. A Cascina continua il ciclo di eventi organizzati in modalit\u00e0 streaming dall\u2019assessorato alla cultura in collaborazione con la biblioteca comunale Peppino Impastato. Oggi, dalle 17.30 alle 19, nuovo appuntamento con la \u201cStoria di Greg\u201d in diretta streaming sulla pagina Facebook del Teatro dei Concordi di Campiglia Marittima, conduce <b>Maurizio Canovaro<\/b>. Un\u2019iniziativa che vede la partecipazione al progetto del Teatro dell'Aglio Aps \u201cLa Toscana, terra di libert\u00e0, di civilt\u00e0, di bellezza\u201d con il patrocinio della Regione Toscana e in collaborazione con i Comuni di Campiglia Marittima e di Cecina. L'incontro \u00e8 un\u2019occasione per riflettere sulla pena di morte, ripercorrendo la vicenda di Gregory Summers che dal braccio della morte volle essere sepolto a Cascina. \u00c8 previsto un contributo in diretta video di <b>Bice Del Giudice<\/b>, assessora alla cultura del Comune di Cascina, di <b>Emanuela Rombi<\/b>, assessora alla cultura del Comune di Fauglia, di <b>Diego Sassetti<\/b>, archivista della biblioteca comunale di Cascina, di <b>Giuseppe Ferlito<\/b>, regista cinematografico, direttore della scuola di cinema \u201cImmagina\u201d e di <b>Maria Carmela Carretta<\/b>, insegnante. <br\/><br\/>Gli incontri proseguono domani con il programma \u201cPassione Libri e Pensieri Gentili\u201d in diretta streaming sulla pagina Facebook di Punto Radio di Cascina dalle 15 alle 16. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/la-storia-di-greg-a-cascina-dopo-il-braccio-della-morte",
    "Autore": "",
    "Categorie": ""
}