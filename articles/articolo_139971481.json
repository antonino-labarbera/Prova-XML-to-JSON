{
    "Titolo": "La Primavera di Paffi ko con il Frosinone nonostante l\u2019uomo in pi\u00f9",
    "ID articolo": "139971481",
    "Testo": "<p><b>PISA.<\/b> Ultima gara del girone d\u2019andata amara per la Primavera nerazzurra, reduce da quattro risultati utili di fila (tris di vittorie e pari contro il Pescara, capolista imbattuta). Gli assalti pisani non riescono a far breccia nel muro giallobl\u00f9. Al Comunale di Ferentino il Frosinone, in dieci per oltre met\u00e0 della gara (espulso al 36\u2019 Bracaglia per somma di ammonizioni), conquista bottino pieno grazie all\u2019eurogol di Vitalucci a met\u00e0 della ripresa: terza vittoria consecutiva per i ciociari. <br\/><br\/>Chiuso il primo tempo sullo 0-0, nella ripresa il Pisa alza il baricentro e preme sull\u2019acceleratore. Il neo-entrato Falconi ci prova dal limite dell\u2019area, Trovato alza sopra la traversa. Assedio nerazzurro, ma al 65\u2019 il Frosinone colpisce in ripartenza: Vitalucci vede Colnago leggermente fuori dai pali e, invece di far partire il contropiede, firma il vantaggio con un eurogol da 50 metri. Il Pisa attacca a testa bassa, spedisce palloni in the box e colleziona tiri dalla bandierina (11 al fischio finale), ma sbatte contro Trovato e il muro giallobl\u00f9. <br\/><br\/>Nel prossimo turno i nerazzurri sono attesi da un\u2019altra trasferta sul campo dell\u2019Entella terza in classifica. \u2014<br\/><br\/><b>Alessandro Marone<\/b><br\/><br\/>\u00a9 RIPRODUZIONE RISERVATA<br\/><br\/><\/p>",
    "Autore": "Alessandro Marone ",
    "URL": "2021\/03\/01\/news\/la-primavera-di-paffi-ko-con-il-frosinone-nonostante-l-uomo-in-piu",
    "Abstract": "",
    "Categorie": ""
}