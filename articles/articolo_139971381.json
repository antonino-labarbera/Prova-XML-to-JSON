{
    "Titolo": "Rotellistica, weekend nero Contro il Roller Matera arriva un\u2019altra sconfitta",
    "ID articolo": "139971381",
    "Testo": "<p><b>Angelo Cupisti<\/b><br\/><br\/><b>Viareggio. <\/b>Niente da fare per la Rotellistica Camaiore che, nell'anticipo della 19\u00aa giornata disputato ancora nella terra dei Sassi, viene superato anche dal Roller Matera per 6-4 a conclusione di una gara equilibrata, combattuta e incerta fino alla fine, decisa nel primo tempo terminato per 5-4.<br\/><br\/>La prima frazione ha registrato continui capovolgimenti di fronte con la Rotellistica che ha replicato colpo su colpo alle inziative dei locali, portandosi anche in vantaggio per 3-2 al 9'15\u201d quando Mattugini, con un bellissimo alza e schiaccia, ha trafitto Sacco. La formazione lucana per\u00f2 ha immediatamente replicato e il match \u00e8 proseguito con una serie di ribaltamenti di gioco che, di fatto, hanno fissato il risultato dei primi 25 minuti sul 5-4 per i padroni di casa. <br\/><br\/>Nel secondo tempo la Rotellistica continua ad attaccare, crea parecchie occasioni come i padroni di casa che riescono a segnare il sesto gol a 38 secondi dalla fine su rigore trasformato da Vargas. <br\/><br\/>\u00abPremesso che giocare tre partite in tre giorni non \u00e8 concepibile \u2013 commenta l'allenatore della Rotellistica Elia Guidi \u2013 devo dire che il mio gruppo, pur commettendo degli errori, ha dimostrato di essere una buona squadra. Con l'Hp Matera ci sono stati anche episodi discutibili ma, da questa trasferta, prendiamo quello di buono che c'\u00e8 stato e guardiamo avanti pensando gi\u00e0 al Sarzana\u00bb. \u2014<br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "Angelo Cupisti ",
    "URL": "2021\/03\/01\/news\/rotellistica-weekend-nero-contro-il-roller-matera-arriva-un-altra-sconfitta",
    "Abstract": "",
    "Categorie": ""
}