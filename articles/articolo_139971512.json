{
    "Titolo": "Tregua finita ripartono i controlli alle auto in sosta",
    "ID articolo": "139971512",
    "Testo": "<p><b>A partire da oggi ripartiranno a Santa Croce sull\u2019Arno i controlli per le auto parcheggiate in occasione della pulizia stradale, che erano stati sospesi gi\u00e0 durante il periodo del lockdown. \u00abSpostare le auto per consentire una corretta pulizia delle strade nei giorni e negli orari previsti dalla segnaletica verticale \u00e8 assolutamente compatibile con le regole delle zone gialla, arancio e rossa \u2013 sottolinea il comandante della polizia municipale Sandro Ammannati \u2013. Per questo, al fine di garantire una giusta pulizia, raccomandiamo alla cittadinanza di far caso alle indicazioni per evitare spiacevoli sorprese\u00bb. <\/b><br\/><br\/><b>\u00abIn questo modo \u2013 aggiunge la sindaca Giulia Deidda \u2013 riusciremo, finalmente, a garantire un servizio completo di pulizia delle nostre strade, che in questi ultimi mesi non \u00e8 stato sempre possibile a causa delle automobili parcheggiate dove dovevano passare i mezzi. Sono sicura che tutte e tutti i santacrocesi saranno pronti a riprendere la buona abitudine di spostare le loro autovetture nei giorni dedicati alla pulizia\u00bb. <\/b><br\/><br\/><\/p>",
    "URL": "2021\/03\/01\/news\/tregua-finita-ripartono-i-controlli-alle-auto-in-sosta",
    "Abstract": "",
    "Autore": "",
    "Categorie": ""
}