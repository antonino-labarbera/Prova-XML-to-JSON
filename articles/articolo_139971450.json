{
    "Titolo": "Via del Forte San Pietro, da stamani il via ai lavori sulle caditoie",
    "ID articolo": "139971450",
    "Testo": "<p><b>LIVORNO. <\/b>Parte oggi l\u2019intervento di manutenzione straordinaria delle caditoie stradali e del collettore di fognatura bianca di via del Forte San Pietro: erano stati in un primo momento messi in agenda per il mese scorso ma era stato necessario un rinvio in seguito a un guasto alla condotta dell\u2019acqua potabile. A darne notizia \u00e8 il Comune segnalando che i lavori andranno avanti fino a sabato.<br\/><br\/>Per limitare i disagi sono previste modifiche alla viabilit\u00e0 (in vigore solo in orario di lavoro, con ripristino della viabilit\u00e0 originaria negli orari e nei giorni di inattivit\u00e0 del cantiere). Inoltre l\u2019intervento sar\u00e0 suddiviso in due.<br\/><br\/>Nella prima fase \u00e8 previsto il divieto di transito e di sosta (con rimozione forzata su entrambi i lati) in via del Forte San Pietro tra piazza dei Domenicani e via dei Bagnetti, eccetto mezzi di soccorso e d\u2019emergenza. A ci\u00f2 si aggiunga: 1) il doppio senso di marcia in piazza dei Domenicani tra via San Marco e via Forte San Pietro (divieto di sosta sul lato nord) del tratto medesimo; 2) \u201cfermarsi e dare precedenza\u201d in piazza dei Domenicani in prossimit\u00e0 dell'intersezione con via San Marco; 3) senso unico in via dei Bagnetti tra via del Toro e via Forte San Pietro e divieto di sosta su entrambi i lati; 4) limite a 30 km\/h nei tratti interessati di piazza dei Domenicani e via dei Bagnetti.<br\/><br\/>In una seconda fase saranno previsti, fra le altre cose: 1)divieto di transito in via del Forte San Pietro all'altezza dell'intersezione con via dei Bagnetti (fermo restando il collegamento tra le due strade in condizioni di sicurezza) eccetto veicoli dei residenti muniti di contrassegno lettera \u201cA\u201d, mezzi di soccorso\/emergenza, veicoli diretti alle rimesse interne, veicoli al servizio delle persone disabili, casi di comprovata necessit\u00e0; 2) divieto di transito pedonale sul marciapiede di questo tratto di via Forte San Pietro, qualora l'esecuzione dell'intervento comporti un restringimento di carreggiata; 3)limite massimo di velocit\u00e0 di 20 km\/h nel tratto di via Forte San Pietro compreso tra piazza dei Domenicani e via dei Bagnetti. \u2014<br\/><br\/><\/p>",
    "URL": "2021\/03\/01\/news\/via-del-forte-san-pietro-da-stamani-il-via-ai-lavori-sulle-caditoie",
    "Abstract": "",
    "Autore": "",
    "Categorie": ""
}