{
    "Titolo": "Grave nello scontro mentre va a consegnare la cena a domicilio ",
    "ID articolo": "139971516",
    "Testo": "<p><b>SAN MINIATO.<\/b> Incidente sul lavoro, l\u2019altra sera a Ponte a Egola. Una giovane di Capannoli che stava andando a fare consegne a domicilio per conto di un ristorante di Pontedera \u00e8 rimasta coinvolta in un incidente. <br\/><br\/>Si \u00e8 trattato di uno scontro tra due auto, una Fiat 550 e una Smart, avvenuto in via Piave, in prossimit\u00e0 di un incrocio. <br\/><br\/>Dopo l\u2019urto una delle due auto \u00e8 finita fuori strada, andando a sbattere contro un palo. Sul posto sono intervenuti i vigili del fuoco di Castelfranco di Sotto e la Pubblica Assistenza di Santa Croce sull\u2019Arno. Due persone sono state prese in cura dai sanitari del 118 e trasportate in codice giallo al pronto soccorso dell\u2019ospedale San Giuseppe di Empoli, stando alle informazioni che sono state date nei momenti successivi allo scontro. <br\/><br\/>Per la giovane residente in Valdera, che ha riportato gravi traumi a un occhio, \u00e8 stato deciso il trasferimento all\u2019ospedale di Careggi, in quanto si \u00e8 reso necessario un intervento all\u2019occhio rimasto ferito dopo l\u2019impatto con l\u2019auto. <br\/><br\/>I due veicoli sono stati sequestrati dai carabinieri di Ponte a Egola che si occupano anche della ricostruzione dell\u2019incidente e delle eventuali responsabilit\u00e0. Se qualcuno avesse assistito allo scontro pu\u00f2 mettersi in contatto con i carabinieri della compagnia di San Miniato per aiutarli a ricostruire la dinamica. \u2013<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/grave-nello-scontro-mentre-va-a-consegnare-la-cena-a-domicilio",
    "Abstract": "",
    "Autore": "",
    "Categorie": ""
}