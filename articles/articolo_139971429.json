{
    "Titolo": "L\u2019Invicta rientra dopo un mese e mata Pontedera ",
    "ID articolo": "139971429",
    "Testo": "<p><b>Grosseto.<\/b> L\u2019Invictavolleyball torna in campo dopo una assenza di un mese e lo fa nel migliore dei modi, rifilando un secco 3-0 al Pontedera (28\/26, 25\/19 e 25\/22). La lunga sosta forzata dei maremmani, fermati per i contagi degli avversari, non influisce minimamente sul loro rendimento in campo. Pellegrino e compagni faticano qualcosa nel corso del primo set, come era prevedibile, ma una volta ripresa confidenza in campo, riescono a domare un Pontedera che a dispetto del risultato non si \u00e8 mai dato per vinto nel tentativo di mettere in difficolt\u00e0 i padroni di casa.<br\/><br\/>Partita che inizia in perfetto equilibrio. Grosseto si affida al suo uomo pi\u00f9 forte, Gianluca Pellegrino. L\u2019opposto biancorosso \u00e8 l\u2019osservato speciale del muro avversario. Napolitano ha una buona intesa con la linea di attacco e ben presto Grosseto si porta avanti fino a raggiungere il massimo vantaggio di 20\/14. Sembra tutto facile per i maremmani, ma non \u00e8 cos\u00ec. Pontedera non si da per vinto e piano piano recupera il terreno perduto. I biancorossi, vanno in affanno fino al 23\/20. Coach Rolando \u00e8 costretto a chiedere tempo per fermare il ritmo dei pisani. Grosseto da l\u2019illusione di poter chiudere in anticipo il set. Pontedera non molla e costringe i grossetani ai vantaggi, che iniziano con un doppio fallo in palleggio di Napolitano e punto per gli ospiti sul 25\/24. Grosseto riprende subito palla. Sul 25 pari entra Bendettelli per Napolitano. Nel finale, un muro vincente di Andreatta e poi e una invasione a rete di Pontedera consentono all\u2019Invictavolleyball di chiudere per 28\/26. La musica non cambia nel secondo set con Napolitano che cerca spesso Pellegrino. Le due squadre vanno avanti punto su punto fino al 10 pari. I padroni di casa conquistano un mini break che li porta avanti per 21\/16. Il primo set point \u00e8 sul servizio di Andreatta, che viene annullato sul 24\/18. Attacca Pontedera, ma il pallone s\u2019insacca nella rete e Grosseto \u00e8 avanti per due set a zero con il punteggio di 25\/18. La terza frazione di gioco \u00e8 quella pi\u00f9 dura per i biancorossi, che si trovano per la prima volta nel match ad inseguire gli avversari. La fuga dei pisani s\u2019interrompe sul 13 pari. Grosseto torna in vantaggio. I maremmani controllano fino alla fine la frazione di gioco che si chiude sul 25\/22. <br\/><br\/><b>la situazione<\/b><br\/><br\/>Campionato serie B maschile girone G1. <b>Risultati<\/b> recupero 3\u00aa giornata Civita Castellana-Orte 3-0 (25\/11, 25\/17, 11\/25\/21), Castelfranco\u2013Perugia rinv., Invicta Gr\u2013Pontedera 3-0 (28\/26, 25\/19, 25\/22). <b>Classifica: <\/b>Invictavolleyball 9, Perugia 8, Pontedera 5, Civita Castellana 4, Castelfranco 3, Orte 1. \u2014<br\/><br\/><b>Massimo Galletti<\/b><br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "Massimo Galletti ",
    "URL": "2021\/03\/01\/news\/l-invicta-rientra-dopo-un-mese-e-mata-pontedera",
    "Abstract": "",
    "Categorie": ""
}