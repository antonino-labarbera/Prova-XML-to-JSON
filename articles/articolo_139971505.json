{
    "Titolo": "A Gello nuovi lampioni e cambia la sosta",
    "ID articolo": "139971505",
    "Testo": "<p><b>pontedera. <\/b>A causa dell\u2019installazione di un cantiere temporaneo per l\u2019esecuzione di lavori di riqualificazione dell\u2019area produttiva di Gello, fino alla mezzanotte di mercoled\u00ec \u00e8 disposto il divieto di sosta con rimozione coatta nel parcheggio lato est adiacente via Toscana. <br\/><br\/>\u00abStiamo concludendo i lavori dell\u2019area. Dopo aver effettuato la piantumazione degli alberi sugli appezzamenti verdi dei pip 1 e 2 (per il contrasto alle Pm10) \u2013 spiega l\u2019assessore ai lavori pubblici del Comune di Pontedera, <b>Mattia Belli<\/b> \u2013 ci sono stati consegnati dalla ditta esecutrice i pannelli fotovoltaici per l\u2019installazione su gli scheletri in acciaio presenti sopra i piazzali dei parcheggi. Adesso chiuderemo la segnaletica con una riorganizzazione della sosta nelle aree limitrofe alla pista ciclabile per consentire una maggiore fruibilit\u00e0 delle stessa, con un maggior numero di stalli di sosta. Infine verranno installati i corpi luminosi a led sui lampioni presenti su tutta l\u2019area dei pip, sostituendo gli esistenti e inserendone di nuovi su i pali installati qualche mese fa\u00bb. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/a-gello-nuovi-lampioni-e-cambia-la-sosta",
    "Abstract": "",
    "Autore": "",
    "Categorie": ""
}