{
    "Titolo": "\u00abIl Comune potenzi Internet a scuola\u00bb",
    "ID articolo": "139971434",
    "Testo": "<p><b>Castel del Piano. <\/b>Il gruppo di opposizione Tradizione e innovazione di Castel del Piano sollecita l\u2019amministrazione a destinare delle risorse per potenziare la connessione Internet nelle scuole: \u00abLe disponibilit\u00e0 economiche ci sono, pertanto proponiamo all\u2019amministrazione di mostrare la volont\u00e0 di farlo\u00bb. <br\/><br\/>Il sollecito arriva \u00abdopo aver mancato il bando della Regione che avrebbe permesso di coprire le spese necessarie a potenziare la connessione internet nelle scuole\u00bb, scrive la minoranza. Da l\u00ec Tradizione e innovazione propone di prevedere nel prossimo bilancio le risorse perse per migliorare le condizioni di lavoro in classe e nei collegamenti tra scuola e alunni a casa. <br\/><br\/>\u00abOggi \u2013 scrive la minoranza \u2013 i problemi dovuti alla bassa qualit\u00e0 della rete negli istituti sono risolti ricorrendo a soluzioni di fortuna. A causa della pandemia un ritorno alla normalit\u00e0 a scuola \u00e8 ancora lontano, per questo \u00e8 urgente intervenire subito. Una connessione pi\u00f9 potente semplifica il lavoro in classe e la vita delle famiglie. Le casette acquistate per le Feste di Natale, costate circa 20mila euro, sono state spostate sabato dopo essere rimaste vuote ed esposte alle intemperie per circa tre mesi: quante connessioni Internet avrebbero potuto essere garantite con gli stessi soldi?\u00bb. La minoranza chiede anche un interessamento diretto dell\u2019amministrazione per portare la fibra nelle scuole di Castel del Piano e Montenero. \u2014<br\/><br\/><br\/><br\/><\/p>",
    "URL": "2021\/03\/01\/news\/il-comune-potenzi-internet-a-scuola",
    "Abstract": "",
    "Autore": "",
    "Categorie": ""
}