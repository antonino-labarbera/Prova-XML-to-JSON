{
    "Titolo": "\u00abCondotta scoperta Lesi i nostri diritti\u00bb",
    "ID articolo": "139971412",
    "Testo": "<p><b>roccastrada. <\/b>Si firma: \u00ab<b>Sergio Landi<\/b>, utente Ssn <i>(servizio sanitario nazionale<\/i>) rimasto temporaneamente senza assistenza\u00bb. E il cuore della sua protesta \u00e8 proprio questo: residente nel comune di Roccastrada si \u00e8 ritrovato senza medico di medicina generale. <br\/><br\/>\u00ab\u201cLa salute \u00e8 la nostra priorit\u00e0\u201d \u00e8 il totem della nostra vita quotidiana, comportamentale e legale \u2013 scrive Landi \u2013 cos\u00ec formidabile che la direzione della Usl sud est e chi ne presiede l\u2019efficienza, l\u2019assessorato della Sanit\u00e0 regionale, non sono in grado di ricoprire una delle due condotte mediche rimaste scoperte nel centro di Roccastrada\u00bb. <br\/><br\/>Il medico di medicina generale \u00e8, dice Landi, \u00abil primo anello della catena sanitaria\u00bb e \u00abrimane scoperto in barba a normative di urgenza e Dpcm. I pazienti dovranno migrare in qualche altro presidio comunale distante almeno dieci chilometri. Una palese violazione del diritto elementare alla tutela della salute e un\u2019evidente incapacit\u00e0 gestionale sulla quale in altre circostanze un solerte magistrato avrebbe aperto un \u201cfascicolino\u201d magari senza ipotesi di reato o indiziato ma per dire \u201ccos\u00ec non si fa\u201d\u00bb. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/condotta-scoperta-lesi-i-nostri-diritti",
    "Abstract": "",
    "Autore": "",
    "Categorie": ""
}