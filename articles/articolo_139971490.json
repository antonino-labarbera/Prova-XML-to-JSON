{
    "Titolo": "Caponi non s\u2019arrende mai: sfiora il gol e nel finale cerca di invertire la tendenza",
    "ID articolo": "139971490",
    "Abstract": "Le pagelle dei granata. Nonostante non sia decisiva per il risultato,\u00a0la rete messa a segno da Barba \u00e8 un\u2019autentica perla\u00a0",
    "Testo": "<p><b>6- <\/b><b>  SARRI <\/b>In questo campionato non gli era mai successo di subire tre reti, ma le sue colpe ieri a Grosseto sono minime. Si lascia un po\u2019 ingannare sul primo gol siglato da Raimo, mentre sul secondo gol una deviazione lo mette fuori gioco. Il calcio di rigore chiude poi il match. <br\/><br\/><b>6 <\/b><b>  RISALITI <\/b>Dalle sue parti succede poco o nulla. Nel secondo tempo spesso si sgancia in avanti per cercare la superiorit\u00e0 numerica e, su punizione di Caponi, prova anche il colpo di testa. Senza fortuna per\u00f2. <br\/><br\/><b>6- <\/b><b>  PIANA <\/b>A costo di sembrar ripetitivi, il difensore classe 1994 \u00e8 insuperabile quando gioca d\u2019anticipo. Il suo diretto avversario, Moscati, segna soltanto su una deviazione da dentro l\u2019area. Con i ritmi pi\u00f9 blandi, il Pontedera rischia poco.<br\/><br\/><b> 6- <\/b><b>  BENASSAI <\/b>Insieme a Benedetti ha sulla coscienza il fallo da rigore al 94\u2019, ma la partita stava comunque avviandosi verso la conclusione. Se la deve vedere con gli scatenati Raimo, Sicurella e Boccardi e in definitiva fa quel che pu\u00f2. <br\/><br\/><b>6 <\/b><b>  PERRETTA <\/b>Quando il Pontedera gioca senza pensieri e attacca a viso aperto arriva sempre sul fondo a crossare. Come al solito, \u00e8 inesauribile e non si risparmia mai.<br\/><br\/>Dal 53\u2019 SEMPRINI 6+ Entra con il giusto spirito e mette lo zampino nell\u2019azione che porta al gol dei granata firmato da Barba.<br\/><br\/><b> 7 <\/b><b>  BARBA <\/b>Il suo gol, nonostante non sia decisivo per il risultato finale, \u00e8 una vera perla. Filtrante di Benedetti, tocco di Semprini, combinazione veloce con Catanese e diagonale di freddezza a tu per tu con il portiere avversario. Si tratta del terzo gol in stagione per l\u2019ex Monza. <br\/><br\/><b>6,5 <\/b><b>  CAPONI <\/b>Va ancora una volta vicinissimo al gol con una sventola da fuori area e, nel finale, cerca in tutti i modi di trovare il varco vincente nell\u2019area grossetana. Uno degli ultimi ad arrendersi. <br\/><br\/><b>6,5 <\/b><b>  CATANESE <\/b>Nel primo tempo \u00e8 tra i migliori, facendosi vedere con costanza in avanti e in fase di rottura. Peccato per un paio di errori di misura, compreso il tiro che finisce a lato dell\u2019incrocio. Le sue letture tattiche, per\u00f2, sono sempre puntuali. <br\/><br\/><b>6+ <\/b><b>  MILANI <\/b>Delizioso il suo assist per Catanese nel primo tempo, cos\u00ec come il cross al bacio per Magrassi. Nella ripresa cala un po\u2019 con il passare dei minuti, ma la sua prestazione \u00e8 pi\u00f9 che sufficiente. <br\/><br\/>Dall\u201982\u2019 VACCARO ng. <br\/><br\/><b>6 <\/b><b>  BENEDETTI <\/b>Un po\u2019 sfortunato in occasione dell\u2019episodio del rigore, ma anche con il cambio di modulo dovuto all\u2019ingresso di Semprini fa la sua partita. Dai suoi piedi parte l'azione del gol. <br\/><br\/><b>6+ <\/b><b>  MAGRASSI <\/b>Nonostante la mascherina e l\u2019infortunio al setto nasale di domenica scorsa, l\u2019attaccante pontederese non molla mai e non si fa intimorire dagli avversari. Avrebbe anche l\u2019occasione per segnare, ma la palla non entra.<br\/><br\/><b>Pietro Mattonai<\/b><br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/caponi-non-s-arrende-mai-sfiora-il-gol-e-nel-finale-cerca-di-invertire-la-tendenza",
    "Autore": "",
    "Categorie": ""
}