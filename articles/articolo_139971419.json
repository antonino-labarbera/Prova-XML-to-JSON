{
    "Titolo": "\u00abL\u20191-0 ci sta anche stretto, complimenti a tutti i ragazzi\u00bb",
    "ID articolo": "139971419",
    "Abstract": "Il vicepresidente Mansi respinge le ipotesi di ridimensionamento,\u00a0spiega le scelte di mercato e auspica un girone di ritorno importante\u00a0",
    "Testo": "<p>Un punto nelle ultime due partite con le ultime in classifica avevano ridimensionato le ambizioni del FolGav: la vittoria, di misura, contro il Trestina ha invece riportato il sereno in casa maremmana. \u00abCi tengo a fare i complimenti ai ragazzi per la prova contro il Trestina, anche perch\u00e9 siamo sempre molto duri quando le cose non vanno \u2013 dice il vice presidente dei minerari <b>Lorenzo Mansi<\/b> \u2013 Pensavamo di conoscere le potenzialit\u00e0 della nostra rosa e contro la seconda forza del campionato sono venute fuori. L\u20191-0 \u00e8 un risultato che ci sta anche stretto, complimenti a tutti per la prestazione\u00bb. Sulle scelte di fare mercato nelle ultime settimane Mansi spiega: \u00abSono legate ad esigenze tecniche, volute dall\u2019allenatore. Ci sono state delle uscite e quindi dei nuovi arrivi. Non c\u2019\u00e8 nessun ridimensionamento, anzi \u00e8 stato bravo il direttore generale Filippo Vetrini, per il lavoro svolto a cui faccio i complimenti avendo centrato tutti gli obbettivi. Abbiamo limato una macchina che \u00e8 gi\u00e0 di livello altissimo, e ci aspettiamo un girone di ritorno importante\u00bb. <br\/><br\/>Asciutto come suo costume il tecnico <b>Giancarlo Favarin<\/b>: \u00abSapevamo di trovare una squadra in salute, fisica, che arrivava da risultati importanti. Secondo me abbiamo fatto una grande partita e possiamo dire che il minimo scarto finale non rispecchia quanto abbiamo creato in 90 minuti, ma il risultato \u00e8 meritato e dobbiamo fare i complimenti ai ragazzi\u00bb. Sugli arrivi del mercato Favarin concorda con Mansi: \u00ab\u00c8 chiaro che per esempio Staiano era un po\u2019 che non giocava e dobbiamo avere un minimo di pazienza, visto anche il nuovo contesto. Ma il gruppo ha uno zoccolo duro e riesce poi ad andare avanti per tutti. Ora serve dare continuit\u00e0 anche se abbiamo un calendario pesante. Qualche inciampo con le squadre piccole? Non so, con le grandi abbiamo fatto bene e c\u2019\u00e8 il rischio di poterle perdere, ma possiamo ed \u00e8 meglio giocare anche con chi ci sta sotto e vincere. Questa \u00e8 una squadra che nelle partite importanti non ha mai sbagliato, mi aspetto sempre le prestazioni, e sui risultati dipendono da tanti fattori e sull\u2019impegno e la voglia di affrontare queste partite la squadra da garanzie. Non voglio ora alzare l\u2019asticella, vediamo cosa possiamo fare\u00bb. \u2014 <b>  En. G.<\/b><br\/><br\/>\u00a9 RIPRODUZIONE RISERVATA<br\/><br\/><\/p>",
    "Autore": "  En. G. ",
    "URL": "2021\/03\/01\/news\/l-1-0-ci-sta-anche-stretto-complimenti-a-tutti-i-ragazzi",
    "Categorie": ""
}