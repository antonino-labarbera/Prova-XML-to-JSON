{
    "Titolo": "\u00abParcheggi riservati per le neo mamme\u00bb",
    "ID articolo": "139971388",
    "Testo": "<p><b>piombino. <\/b>In consiglio l\u2019istituzione di stalli rosa, ovvero i parcheggi riservati alle donne in gravidanza e alle neo mamme. A presentare la proposta in forma di mozione il consigliere <b>Davide Anselmi<\/b>, che \u00e8 anche il coordinatore comunale di Forza Italia. <br\/><br\/>\u00abLa mozione prevede l\u2019istituzione di parcheggi rosa gratuiti per le donne in dolce attesa e per le neomamme fino al compimento del secondo anno d\u2019et\u00e0 del figlio \u2013 dice Anselmi \u2013, in prossimit\u00e0 di tutti quei luoghi di interesse pubblico all\u2019interno del territorio comunale\u00bb. Che aggiunge: \u00abQuesto per consentire di vivere una maternit\u00e0 pi\u00f9 serena e contribuire a migliorare la qualit\u00e0 della vita in un momento cos\u00ec delicato per una donna. L\u2019istituzione degli stalli rosa \u00e8 segno di elevato senso civico di una comunit\u00e0, nonostante non vi sia un\u2019apposita norma del codice della strada. Una citt\u00e0 che vuole tornare ad avere un ospedale con servizi adeguati, compreso il Punto nascita, deve dimostrare nei fatti sensibilit\u00e0 per le neo e future mamme\u00bb. \u2014 <br\/><br\/><\/p>",
    "URL": "2021\/03\/01\/news\/parcheggi-riservati-per-le-neo-mamme",
    "Abstract": "",
    "Autore": "",
    "Categorie": ""
}