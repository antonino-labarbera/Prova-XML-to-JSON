{
    "Titolo": "Pulizia delle strade Torna la spazzatrice",
    "ID articolo": "139971432",
    "Testo": "<p><b>pitigliano. <\/b>A Pitigliano si torna a pulire le strade in modo meccanico con una macchina spazzatrice e non pi\u00f9 a mano.<br\/><br\/>Il Comune ha chiesto a Sei Toscana, gestore del servizio rifiuti e pulizia delle strade, di riattivare la spazzatrice dopo due anni di spazzamento manuale. <br\/><br\/>\u00abCon l\u2019arrivo del nuovo mezzo garantiamo a Pitigliano un servizio di pulizia delle aree pubbliche pi\u00f9 performante e che risponde alle richieste di cittadini e attivit\u00e0, soprattutto del centro storico \u2013 dice <b>Monica Moretti<\/b>, consigliera comunale di Pitigliano con delega ai rifiuti e alla raccolta differenziata \u2013 Due anni fa avevamo rinunciato alla spazzatrice per la necessit\u00e0 di contenere i costi di pulizia che ricadevano nella bolletta dei cittadini. Oggi con la rimodulazione delle tariffe della Tari questo problema \u00e8 superato e possiamo ripristinare il servizio senza aumento dei costi in bolletta. La spazzatrice consentir\u00e0 di ottimizzare le operazioni di pulizia. Ad essa sar\u00e0 comunque affiancato lo spazzamento manuale, riservato alle scalinate, alla passerella panoramica e ai vicoli particolarmente stretti, e quindi inaccessibili per il mezzo meccanizzato\u00bb. \u2014<br\/><br\/><br\/><br\/><\/p>",
    "URL": "2021\/03\/01\/news\/pulizia-delle-strade-torna-la-spazzatrice",
    "Abstract": "",
    "Autore": "",
    "Categorie": ""
}