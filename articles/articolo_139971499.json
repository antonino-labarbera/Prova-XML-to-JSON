{
    "Titolo": "\u00abHo pensato a un infarto e ho aiutato don Ettore Ora sono in quarantena\u00bb ",
    "ID articolo": "139971499",
    "Abstract": "I soccorsi al prete in chiesa a bientina\u00a0",
    "Testo": "<p><b>BIENTINA. <\/b>Dopo il malore che ha sorpreso il parroco di Bientina durante la messa, il primo a finire in isolamento, in attesa del tampone, \u00e8 stato l\u2019imprenditore <b>Stefano Susini<\/b>. Lui era alla messa di venerd\u00ec quando don <b>Ettore<\/b> <b>Baroni<\/b> ha avuto uno svenimento. \u00abPensavo che avesse un infarto \u2013 ha raccontato Susini agli amici, dopo aver letto la notizia anche su questa cronaca \u2013 d\u2019istinto mi \u00e8 venuto di avvicinarmi all\u2019altare quando l\u2019ho visto che stava per cadere\u00bb. Don Ettore aveva la febbre da alcuni giorni ma pensava di avere un malessere invernale. Invece erano i sintomi del coronavirus. Dopo che il parroco di Bientina \u00e8 svenuto \u00e8 stato richiesto l\u2019intervento di un\u2019ambulanza. Il religioso stava male, aveva la febbre molto alta. \u00abNoi eravamo alla messa perch\u00e9 era l\u2019anniversario della morte del mio babbo. Chi poteva immaginare una cosa del genere. Speriamo che don Ettore si riprenda al pi\u00f9 presto\u00bb. Susini ha aiutato il religioso quando ha avuto il malore, ha atteso anche che si facesse accompagnare all\u2019ospedale. Tutti erano preoccupati. Finita la messa, quando Susini \u00e8 tornato a casa, ha saputo che probabilmente il parroco era positivo al Covid-19.<br\/><br\/>\u00abMi hanno consigliato di stare chiuso in casa fino a quando non avr\u00f2 fatto il tampone. Spero che sia negativo. Comunque lo rifarei, mi sono davvero preoccupato quando don Ettore \u00e8 svenuto. Anche quando \u00e8 venuta l\u2019ambulanza l\u2019ho aiutato a salire sulla lettiga. Inizialmente pensavo a un malessere ma poi mi \u00e8 venuto il sospetto che si trattasse del Covid. Ora sono in isolamento insieme a mia moglie\u00bb. Intanto anche ieri la chiesa nel centro della cittadina \u00e8 rimasta chiusa in attesa della sanificazione. L\u2019Asl invece \u00e8 al lavoro per tracciare i contatti avuti dal religioso e chi dovr\u00e0 quindi entrare in quarantena per evitare ulteriori rischi di diffusione della malattia. \u2014<br\/><br\/><b>S.C.<\/b><br\/><br\/>\u00a9 RIPRODUZIONE RISERVATA<br\/><br\/><\/p>",
    "Autore": "S.C. ",
    "URL": "2021\/03\/01\/news\/ho-pensato-a-un-infarto-e-ho-aiutato-don-ettore-ora-sono-in-quarantena",
    "Categorie": ""
}