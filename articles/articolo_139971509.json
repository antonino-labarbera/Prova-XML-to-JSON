{
    "Titolo": "La frana sulla Sp 32 si allarga: nuove barriere per la viabilit\u00e0",
    "ID articolo": "139971509",
    "Testo": "<p><b>Montecatini. <\/b>Continua a preoccupare e a crescere la frana sulla strada provinciale 32 \u201cMontecatini Valdicecina\u201d. <br\/><br\/>Sabato gli operai della Provincia di Pisa hanno posizionato una nuova barriera di \u201cnew jersey\u201d per mettere in sicurezza la viabilit\u00e0. Il movimento franoso, monitorato dal 2015, si \u00e8 infatti aggravato a causa delle persistenti piogge degli ultimi mesi. <br\/><br\/>\u00abAbbiamo gi\u00e0 individuato la ditta che dovr\u00e0 eseguire gli interventi sulla frana \u2013 assicura il presidente della Provincia <b>Massimiliano Angori<\/b> \u2013. Il ripristino ha un costo complessivo di 1.500.000 di euro e, visto l\u2019importo elevato, sono in corso gli adempimenti di verifica e contrattualizzazione. Il nostro obiettivo \u00e8 accelerare la partenza dei lavori in modo da giungere a mettere in sicurezza questo tratto di viabilit\u00e0. Nei prossimi giorni si svolgeranno delle riunioni tra la struttura tecnica della Provincia, la ditta aggiudicataria dei lavori e l\u2019amministrazione comunale: attraverso un confronto tra tutte le parti in campo, lo scopo fondamentale \u00e8 quello di far partire il cantiere nel pi\u00f9 breve tempo possibile e, possibilmente, non impattare fortemente sulla circolazione in modo da arrecare il minor disagio possibile ai cittadini e a tutte le componenti della comunit\u00e0 locale\u00bb. <br\/><br\/>\u00abIn base a quanto affermato dal presidente della Provincia sulle modalit\u00e0 di intervento e sulla tempistiche, \u00e8 mia intenzione come sindaco e consigliere provinciale seguire passo dopo passo l\u2019evolversi della vicenda \u2013 afferma il primo cittadino <b>Sandro Cerri<\/b> \u2013. \u00c8 infatti imprescindibile per il nostro territorio, in attesa dell\u2019attivazione del cantiere, la possibilit\u00e0 di transito in piena sicurezza, con le limitazioni previste. Montecatini non pu\u00f2 permettersi assolutamente di rimanere isolato. Mi preme inoltre sottolineare che parte delle risorse necessarie per l\u2019intervento \u00e8 messa a disposizione dal Comune nell\u2019ambito dell\u2019accordo con il consorzio Cosvig. Evitare di rimanere isolati \u00e8 per il Comune di Montecatini di vitale importanza e questo \u00e8 un punto su cui non possiamo transigere in alcun modo\u00bb. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/la-frana-sulla-sp-32-si-allarga-nuove-barriere-per-la-viabilita",
    "Abstract": "",
    "Autore": "",
    "Categorie": ""
}