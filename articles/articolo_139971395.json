{
    "Titolo": "\u00abIo non c\u2019entro con l\u2019usura\u00bb Ausilio si difende dalle accuse ",
    "ID articolo": "139971395",
    "Abstract": "L\u2019imprenditore spiega di non aver voluto mai avere rapporti con De Simone\u00a0Consegnata una memoria difensiva per spiegare anche un passaggio di denaro",
    "Testo": "<p><b>Pierluigi Sposato<\/b><br\/><br\/><b>follonica. <\/b><b>Cataldo Ausilio<\/b> non ci sta: \u00abIo con questa storia dell\u2019usura non c\u2019entro\u00bb.<br\/><br\/>Ha letto sulle pagine dei giornali la notizia dell\u2019inchiesta della guardia di finanza che lo vede coinvolto insieme a <b>Massimiliano De Simone<\/b>, 49 anni, e alla compagna di quest\u2019ultimo <b>Tatyana Vassilyeva<\/b>, appunto con l\u2019ipotesi di usura per quei 47mila euro prestati a un commerciante che sarebbero diventati 75mila. Ne era gi\u00e0 a conoscenza, naturalmente, e anzi insieme al suo avvocato <b>Carlo Valle<\/b> gi\u00e0 da qualche settimana, una volta ricevuto l\u2019avviso di fine indagini, aveva presentato una memoria difensiva, per prendere le distanze dalla vicenda e per chiedere alla Procura l\u2019archiviazione della sua posizione. \u00abIo non sono un usuraio e nemmeno ho fatto da intermediario, ci mancherebbe anche questa\u00bb, dice l\u2019imprenditore di origini calabresi facendo implicitamente riferimento alla recente condanna per estorsione (7 anni e mezzo) al termine del cosiddetto processo Capuano. <br\/><br\/>\u00abCon il mio avvocato abbiamo fatto notare che nelle intercettazioni non c\u2019\u00e8 alcun legame tra me e De Simone. Anzi\u00bb. Ci\u00f2 sarebbe ricavabile in primo luogo da una conversazione in auto con la madre di Massimiliano del febbraio 2019 in cui Ausilio dichiara di voler prendere le distanze ma poi anche dalle stesse dichiarazioni del commerciante, che sentito nel febbraio 2020, aveva spiegato che Ausilio lo avrebbe sconsigliato dal prendere qualsiasi forma di contatto con De Simone, e a maggior ragione dal chiedere del denaro in prestito. Mancanza di stima, insomma: e se non c\u2019\u00e8 stima non ci pu\u00f2 essere accordo per fare un accordo usurario, conclude Cataldo Ausilio.<br\/><br\/>E l\u2019accusa di aver fatto da intermediario? E le minacce al commerciante (\u00abti sparo\u00ab)? \u00abMa non c\u2019\u00e8 stato nulla di nulla, io non ho fatto da intermediario e non ho preso soldi per questo motivo\u00bb, si difende l\u2019indagato. C\u2019\u00e8 per\u00f2 un passaggio di soldi, tracciato, un bonifico da 500 euro che il commerciante aveva compilato a favore di Ausilio nel gennaio 2018. Secondo il commerciante, sarebbe stato il corrispettivo per la promessa dell\u2019imprenditore di fargli avere altro denaro da De Simone. \u00abMa io non volevo avere nulla a che fare con De Simone, l\u2019ho gi\u00e0 detto. S\u00ec, quei soldi sono stati versati. Ma se ci fosse stato qualcosa di illecito mi sarei fatto fare un bonifico o mi sarei fatto dare il denaro in contanti?\u00bb. La difesa punta a prospettare un millantato credito, una promessa non mantenuta, in mancanza di un qualsiasi riscontro di indicazioni univoche sul ruolo di intermediario\u00bb. \u2014\u00a9 RIPRODUZIONE RISERVATA<br\/><br\/><\/p>",
    "Autore": "Pierluigi Sposato ",
    "URL": "2021\/03\/01\/news\/io-non-c-entro-con-l-usura-ausilio-si-difende-dalle-accuse",
    "Categorie": ""
}