{
    "Titolo": "Raccolta porta a porta, dove e quanto si pu\u00f2 ritirare il kit",
    "ID articolo": "139971400",
    "Testo": "<p><b>PORTOFERRAIO.<\/b> Scatta con il primo marzo la nuova modalit\u00e0 di distribuzione dei kit per gli usi domestici. Si tratta della consegna della fornitura indispensabile per il servizio del porta a porta. Lo rende noto la stessa Esa. L\u2019azienda isolana aggiunge che restano invariate le modalit\u00e0 di distribuzione presso i centri di raccolta, nei rispettivi orari di apertura, nei Comuni di Marciana, Marciana Marina e Rio. Nel Comune di Rio prosegue la consegna dei kit (prima fornitura per l\u2019avvio del porta a porta). \u00abSi ricorda a tutti i cittadini del Comune di Rio \u2013 si legge nel comunicato di Esa \u2013 che nei mesi di marzo e aprile la consegna dei kit domestici avverr\u00e0 in occasione del mercato settimanale, che si svolge in paese ogni luned\u00ec, dalle 8,30 alle 13. Per ritirare il quantitativo annuale di sacchetti, puntualizza sempre la nota di Esa, e l\u2019eventuale sostituzione di bidoncini, \u00e8 indispensabile la presentazione della tessera sanitaria o del codice fiscale dell\u2019intestatario Tari. <br\/><br\/>Nel comune di Campo nell\u2019Elba la distribuzione avverr\u00e0 tutti i mercoled\u00ec dalle 8,30 alle 13 presso il mercato settimanale. Cos\u00ec anche a Capoliveri (ogni gioved\u00ec dalle 8,30 alle 13) e a Portoferraio (venerd\u00ec dalle 8,30 alle 13). Per ulteriori informazioni chiamare il numero verde 800 688 850 attivo dal luned\u00ec al sabato dalle 8 alle 13. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/raccolta-porta-a-porta-dove-e-quanto-si-puo-ritirare-il-kit",
    "Abstract": "",
    "Autore": "",
    "Categorie": ""
}