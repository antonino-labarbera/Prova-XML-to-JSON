{
    "Titolo": "Calossi e i parcheggi \u00abSbagliato privatizzare i servizi pubblici\u00bb",
    "ID articolo": "139971396",
    "Testo": "<p><b>follonica. <\/b>A lanciare il sasso era stato <b>Danilo Baietti<\/b> di Fratelli d\u2019Italia e subito dopo, a ruota, era arrivata la carica di In Movimento per Follonica. <br\/><br\/>La questione ruota sempre attorno ai parcheggi di Follonica e alla loro eventuale privatizzazione: il project financing vagliato dall\u2019amministrazione un paio di anni fa e poi mai portato a compimento continua a far discutere. La paura sembra essere quella di una possibile rivalutazione dell\u2019idea: una questione subito smentita dal sindaco <b>Andrea Benini<\/b>. A tornare sulla questione adesso \u00e8 il consigliere comunale di Follonica a Sinistra <b>Enrico Calossi<\/b>: \u00abLeggo sulla stampa del dibattito tra Fratelli d\u2019Italia e In Movimento per Follonica sulla gestione dei parcheggi a pagamento della citt\u00e0 \u2013 dice Calossi \u2013 \u00c8 sempre un bene quando pi\u00f9 cittadini e movimenti si interessano della cosa pubblica e quando propongono idee per la migliorare i servizi della citt\u00e0. Per\u00f2, devo dire che sull\u2019aspetto della gestione dei parcheggi occorre sgombrare il terreno dai dubbi. Personalmente \u2013 prosegue \u2013 rispetto le idee di tutti e non demonizzo chi propone la privatizzazione dei servizi pubblici, anche se tutti sanno che, generalmente, non sono d\u2019accordo. Inoltre, ritengo assolutamente sbagliato privatizzare i servizi pubblici quando questi sono in attivo e garantiscono una rendita economica per l\u2019amministrazione comunale, come ad esempio la farmacia comunale\u00bb. <br\/><br\/>Anche sui parcheggi a pagamento, Calossi ritiene che \u00abogni soluzione che renda il servizio pi\u00f9 efficiente sia meritevole di essere presa in considerazione. Ma \u2013 conclude il consigliere \u2013 coloro che vogliono vendere le farmacia comunale o la colonia marina, come dicono ripetutamente le forze politiche di centrodestra ivi compresi Fratelli d\u2019Italia e In Movimento per Follonica, possono stare tranquilli: le loro idee di privatizzazione non passeranno e le ritengo un vecchio modo di fare politica, anche per la sosta a pagamento\u00bb. \u2014<br\/><br\/><b>G.S.<\/b><br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "G.S. ",
    "URL": "2021\/03\/01\/news\/calossi-e-i-parcheggi-sbagliato-privatizzare-i-servizi-pubblici",
    "Abstract": "",
    "Categorie": ""
}