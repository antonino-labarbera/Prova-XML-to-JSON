{
    "Titolo": "Misericordia, sar\u00e0 gratuito il rinnovo di 4mila tessere ",
    "ID articolo": "139971442",
    "Testo": "<p><b>albinia. <\/b>La Misericordia di Albinia rinnova gratis 4mila tessere. A causa del progressivo dilagare della pandemia da Covid 19 e viste le relative ordinanze emanate dalle autorit\u00e0, sia a livello nazionale che regionale in tema di prevenzione per la diffusione del coronavirus e delle relative varianti, il consiglio direttivo della Misericordia \u201cSimone Crociani\u201d di Albinia ha stabilito che per l\u2019anno 2021 il tesseramento non sar\u00e0 effettuato.<br\/><br\/>\u00abPoich\u00e9, comunque, lo scopo dell\u2019associazione \u2013 spiegano \u2013 \u00e8 sempre quello di sopperire ai bisogni della popolazione, verranno considerati ancora validi, al fine di godere delle previste agevolazioni per l\u2019anno in corso, i tesseramenti effettuati negli anni 2019 e 2020\u00bb. Fino allo scorso anno i tesserati della Misericordia erano circa 4mila. Lo scorso anno il tesseramento era stato iniziato ma fu interrotto proprio a causa della pandemia. I soci, quindi, quest\u2019anno, resteranno tali senza pagare le tessere. Coloro, invece, che volessero, per la prima volta, diventare soci della Confraternita, potranno contattare direttamente la Misericordia di Albinia. <br\/><br\/>Quanti, invece, soci e non, volessero effettuare una donazione all\u2019associazione potranno farlo oltre che contattando direttamente la Misericordia, anche con bonifico sul conto corrente IT54X0885172320000000030623. \u00abSiamo certi che \u2013 conclude il direttivo \u2013 la popolazione apprezzer\u00e0 e condivider\u00e0 l\u2019impostazione adottata dalla Misericordia che cerca di garantire la maggior tutela della salute, nell\u2019interesse generale\u00bb.<br\/><br\/>La Misericordia di Albinia ha compiuto di recente 30 anni. Fra alcune settimane arriver\u00e0, nella sede di Albinia anche un\u2019ambulanza pediatrica che si aggiunger\u00e0 ai mezzi in dotazione all\u2019associazione.<br\/><br\/>I volontari della Misericordia di Albinia, durante la prima emergenza Covid sono stati molto attivi per portare aiuto alle famiglie in difficolt\u00e0. Durante il periodo estivo hanno presidiato le spiagge per evitare assembramenti. Durante l\u2019emergenza freddo mezzi e volontari hanno presidiato il territorio per prestare soccorso a senza tetto. Nei mesi scorsi si \u00e8 occupata della distribuzione delle mascherine acquistate dal Comune di Orbetello. \u2014<b> <\/b><br\/><br\/><b>I.A.<\/b><br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "  I.A. ",
    "URL": "2021\/03\/01\/news\/misericordia-sara-gratuito-il-rinnovo-di-4mila-tessere",
    "Abstract": "",
    "Categorie": ""
}