{
    "Titolo": "Riaprono oggi le \u201cMarconi\u201d fatti in due giorni 274 tamponi ",
    "ID articolo": "139971461",
    "Abstract": "Quarantena preventiva \u00a0per una classe di un\u2019altra\u00a0scuola elementare, la Rodari \u00a0dove un bambino \u00e8 risultato\u00a0 positivo alla variante inglese",
    "Testo": "<p><b>CECINA. <\/b>Riaprono stamani le scuole elementari Marconi di San Pietro in Palazzi. Erano state chiuse in via cautelativa dal sindaco <b>Samuele Lippi <\/b>luned\u00ec scorso, perch\u00e9 erano stati trovati alcuni casi positivi tra insegnanti, genitori e personale Ata. Nel fine settimana, sabato mattina e ieri pomeriggio, sono stati eseguiti nella sede della Pubblica assistenza di Cecina, i tamponi per personale e studenti (su base volontaria) della scuola. <br\/><br\/>Sono 274, in totale, i test antigienici eseguiti in questi due giorni agli alunni e al personale delle scuole Marconi. Di questi, cinque sono risultati positivi (casi che si vanno ad aggiungere ai circa dieci che hanno determinato la decisione di chiudere il plesso fino a sabato) e saranno contattati dall\u2019Asl per fare il tampone molecolare. \u00abAbbiamo deciso, in accordo con la dirigente \u2013 fa sapere Lippi \u2013 che luned\u00ec <i>(oggi, ndr)<\/i> la scuola riaprir\u00e0. Il mio ringraziamento \u2013 aggiunge il sindaco \u2013 va alla Pubblica Assistenza, alla sua presidente<b> Serena Mulaz<\/b> e all'Anfi. Senza di loro non sarebbe stato possibile, in cos\u00ec poco tempo, monitorare la diffusione del virus all'interno delle scuole elementari di Palazzi\u00bb.<br\/><br\/>In quarantena precauzionale, invece, fino a venerd\u00ec 5 marzo una classe delle elementari Rodari, dove un alunno \u00e8 risultato positivo alla variante inglese. Il bimbo sta bene, ma il protocollo sanitario prevede che la sua classe effettui la quarantena con il tampone molecolare alla fine dei 14 giorni. <br\/><br\/>Lo screening del fine settimana \u00e8 stato organizzato dal Comune di Cecina insieme alla direzione scolastica del II Circolo, di cui fa parte la scuola Marconi, con la Pubblica assistenza, che ha messo a disposizione la sede di piazza Alessandrini e il proprio personale per effettuare i tamponi, e l\u2019Anfi, l\u2019associazione nazionale finanzieri in pensione, che ha collaborato con i suoi volontari. <br\/><br\/>Adesso il lavoro si concentrer\u00e0 per dare il via domani, marted\u00ec 2 marzo, allo screening su tutta la popolazione. Ad ora siamo a 3.400 adesioni. \u00abUn buon risultato \u2013 dice il sindaco \u2013 anche se puntiamo a numeri ben pi\u00f9 alti per cui rinnovo l'invito a tutti ad aderire a questo link: https:\/\/territorisicuri.sanita.toscana.it\/#\/home. \u00c8 veramente importante per permetterci di proteggere soprattutto i soggetti fragili e quindi pi\u00f9 a rischio. A Cecina oggi risultano 140 positivi e 130 in isolamento preventivo. 19 sono i ricoverati nel nostro ospedale, di cui una persona in terapia intensiva. Segno che il virus circola anche da noi. Continuiamo a rispettare tutte le misure di precauzione. Cerchiamo di limitare gli spostamenti a quelli davvero necessari, soprattutto adesso che siamo ancora in zona rossa\u00bb. \u2014<br\/><br\/><\/p>",
    "URL": "2021\/03\/01\/news\/riaprono-oggi-le-marconi-fatti-in-due-giorni-274-tamponi",
    "Autore": "",
    "Categorie": ""
}