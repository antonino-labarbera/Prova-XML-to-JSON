{
    "Titolo": "Screening a Certaldo Esaurito il primo blocco Venti multe in centro ",
    "ID articolo": "139971520",
    "Testo": "<p><b>EMPOLI<\/b>. Febbraio nell'Empolese Valdelsa si chiude con 1.606 casi Covid certificati dall'Asl, l'82 per cento in pi\u00f9 di gennaio, e 47 persone che, al momento del decesso, risultavano positive al Coronavirus. L'ultimo della serie \u00e8 stato comunicato ieri con la scomparsa di una 89enne di Empoli, ricoverata all'ospedale \u201cSan Giuseppe\u201d. La struttura di via Boccaccio non ha aumentato i posti letto della terapia intensiva, che restano dieci tutti occupati, inserendone tre in pi\u00f9 in area Covid ordinaria, portandoli a 95. Di questi, ben 90 ospitano pazienti. Restano in sofferenza anche le cure intermedie: i 50 degenti presenti a Fucecchio e San Miniato completano tutti i posti letto a disposizione. Il bollettino giornaliero parla di 57 nuove positivit\u00e0 ai tamponi: 16 a Empoli, dieci a Montespertoli, otto a Castelfiorentino, sei a Fucecchio, cinque a Cerreto Guidi e altrettanti a Capraia e Limite, quattro a Montelupo, uno ciascuno a Certaldo, Vinci e Gambassi Terme. Ricordiamo che dal 4 al 6 marzo in piazza dei Macelli a Certaldo si terr\u00e0 lo screening gratuito della popolazione per la campagna regionale \u201cTerritori sicuri\u201d, a fronte dei 200 contagi di Coronavirus a febbraio, con orario 9-13 e 14-18. \u00abIl primo \u201cblocco\u201d di posti disponibili \u00e8 andato esaurito \u2013 fa sapere il sindaco<b> Giacomo Cucin<\/b>i \u2013 ma chi ancora non fosse riuscito a prenotare il proprio tampone gratuito potr\u00e0 comunque farlo gi\u00e0 nelle prossime ore\u00bb. La situazione generalmente critica che potrebbe portare in \u201czona rossa\u201d gli undici comuni dell'area ha aumentato i controlli, tanto che la polizia municipale sabato sera ha comminato venti multe nel centro storico di Empoli per violazioni del Dpcm. \u00abAspettiamo la pubblicazione del nuovo decreto \u2013 commenta la sindaca<b> Brenda Barnin<\/b>i \u2013 per capire quali saranno le novit\u00e0 nella gestione della pandemia nel nostro Paese\u00bb. \u2014<br\/><br\/><b>Daniele Dei<\/b><br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "Daniele Dei ",
    "URL": "2021\/03\/01\/news\/screening-a-certaldo-esaurito-il-primo-blocco-venti-multe-in-centro",
    "Abstract": "",
    "Categorie": ""
}