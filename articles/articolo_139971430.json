{
    "Titolo": "L\u2019Hotel Parrini in partita solamente per un set Viareggio si impone per 3-1",
    "ID articolo": "139971430",
    "Testo": "<p><b>Follonica<\/b>. La Pallavolo Follonica costretta alla resa nell\u2019unica gara disputata nel girone E del terzo turno del campionato di serie C femminile (Dream Volley Pisa, Luca Consani Grosseto e Volley Livorno, Jenco Volley Viareggio stoppate per sospetti contagi da Covid-19). Viareggio si impone per 3-1 (25\/12, 25\/21, 23\/25 e 25\/15).<br\/><br\/>Primo set da dimenticare per le ragazze allenate dal tecnico <b>Giuseppe D\u2019Auge<\/b>, che stentano ad entrare in partita. Le padrone di casa ne approfittano per scappare via fino ad conquistare un vantaggio massimo per 20\/10. La frazione di gioco \u00e8 ormai compromessa. Follonica prova una timida reazione, che per\u00f2 non arriva ed \u00e8 costretta alla resa sul 25\/12 in meno di 20\u2019 di gioco effettivo. Coach D\u2019Auge non \u00e8 contento e prova caricare la squadra. Va leggermente meglio nel secondo set. Follonica sembra pi\u00f9 viva e presente in campo. Viareggio si mostra pi\u00f9 decisa e determinata nelle fasi cruciali del parziale e torna in vantaggio per 18\/16. L\u2019Hotel Parrini cerca di colmare il ritardo di due punti, ma invano. Nel corso del terzo set la reazione delle maremmane, che portano il Viareggio a rincorrere fino al 24\/23. La squadra di casa annulla un primo setball, ma nulla pu\u00f2 sul secondo che permette alle follonichesi di aggiudicarsi il terzo set e di rimanere agganciate alla partita per 25\/23. Purtroppo l\u2019illusione dura poco. L\u2019Hotel Parrini torna a giocare a fasi alterne. Si rivede lo stesso atteggiamento e gli stessi errori della prima parte di gara e per il Viareggio \u00e8 un gioco da ragazzi trovare la via del successo. Il match si chiude velocemente per 25\/15, con le maremmane incapaci di trovare la reazione giusta nel finale di gara per contrastare Viareggio. <br\/><br\/><b>la situazione<\/b><br\/><br\/><b>Risultati<\/b> della 3\u00aa giornata: Dream Volley Pisa\u2013Luca Consani Grosseto rinv., Viareggio-Hotel Parrini Follonica 3-1 (25\/12, 25\/21, 23\/25, 25\/15), Volley Livorno-Jenco Volley Viareggio rinv. <b>Classifica:<\/b> Viareggio 9 punti, Grosseto 6, Pisa 5, Follonica 3, Livorno 1, Jenco Viareggio 0. \u2014<b>                           M.G.<\/b><br\/><br\/>\u00a9 RIPRODUZIONE RISERVATA <br\/><br\/><\/p>",
    "Autore": "                           M.G. ",
    "URL": "2021\/03\/01\/news\/l-hotel-parrini-in-partita-solamente-per-un-set-viareggio-si-impone-per-3-1",
    "Abstract": "",
    "Categorie": ""
}