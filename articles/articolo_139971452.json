{
    "Titolo": "\u00abSi stanno picchiando\u00bb Ma non c\u2019\u00e8 pi\u00f9 nessuno",
    "ID articolo": "139971452",
    "Testo": "<p><b>LIVORNO. <\/b>\u00abSi stanno picchiando, c\u2019\u00e8 una rissa in via Filzi\u00bb. Sono quasi le 20. L\u2019allarme arriva da via Filzi, nel quartiere di Shangai. Una rissa, secondo chi chiama il 112 e il 113. Corsa a sirene spiegate per la citt\u00e0 per fermarla, visto che non sarebbe certo il primo episodio di violenza avvenuto nelle ultime settimane in citt\u00e0. La polizia di Stato, con le volanti, arriva sul posto insieme ai carabinieri della Compagnia di Livorno, diretti dal maggiore <b>Guglielmo Palazzetti<\/b>, e alle pattuglie della municipale. Un intervento rapido, in pochissimo minuti. Ma all\u2019arrivo di agenti e militari \u2013 come confermato dalle forze di polizia \u2013 non c\u2019era pi\u00f9 nessuno. I contendenti, un gruppo di 5-6 persone, erano gi\u00e0 andati via. E rimasti sul posto c\u2019era alcuni testimoni che avrebbero assistito alla rissa, probabilmente breve e senza conseguenze per nessuno, visto che le ambulanze non sono mai state chiamate da via Filzi. \u2014<br\/><br\/><\/p>",
    "URL": "2021\/03\/01\/news\/si-stanno-picchiando-ma-non-c-e-piu-nessuno",
    "Abstract": "",
    "Autore": "",
    "Categorie": ""
}