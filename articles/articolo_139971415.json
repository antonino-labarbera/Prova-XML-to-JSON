{
    "Titolo": "\u00abStiamo crescendo e ci stiamo avvicinando alla quota salvezza\u00bb",
    "ID articolo": "139971415",
    "Testo": "<p>La soddisfazione per la vittoria sul Pontedera nelle parole dei protagonisti. <b>Lamberto Magrini<\/b>, tecnico del Grosseto: \u00abPrimo tempo ottimo, sia tecnicamente che tatticamente da parte nostra. Questi 3 punti ci fanno avvicinare ancora di pi\u00f9 alla salvezza. Manteniamo un bel vantaggio su chi sta dietro e questo \u00e8 importante. Stiamo crescendo e questo successo ci deve dare ancora pi\u00f9 convinzione e sicurezza. Ora ci aspettano altre due partite difficili e da domani lavoreremo per quella con la Carrarese, valutando chi far riposare e chi mettere in campo. Oggi mi \u00e8 piaciuto il sincronismo e l\u2019ordine dei nostri centrocampisti. Abbiamo fatto bene cose che proviamo in allenamento e questa \u00e8 una grande soddisfazione. Non \u00e8 il sistema di gioco che fa la differenza, ma la mentalit\u00e0 e l\u2019organizzazione che deve avere la squadra e i giocatori devono sapere cosa fare in campo e in questo siamo cresciuti\u00bb. <br\/><br\/><b>Filippo Moscati<\/b>, autore del gol del raddoppio: \u00abVolevamo a tutti i costi i 3 punti. Credo che abbiamo fatto una grande partita sotto l\u2019aspetto offensivo, difendendo altrettanto bene. Questi sono 3 punti d\u2019oro e adesso dobbiamo dare continuit\u00e0, anche se in casa nel girone di ritorno stiamo facendo bene. Manca poco alla salvezza. Per adesso non pensiamo ad altro ma solo alla partita di gioved\u00ec con la Carrarese\u00bb.<br\/><br\/><b>Alessandro Raimo<\/b>, autore di una gara super: \u00abSono contentissimo soprattutto perch\u00e9 abbiamo vinto. Giornata top, per me e la squadra. Battere il Pontedera che veniva da risultati importanti \u00e8 una grande soddisfazione, ma dobbiamo anche pensare subito alla prossima partita\u00bb.<br\/><br\/><b>Simone Ceri<\/b>, vicepresidente unionista, a microfoni spenti aggiunge: \u00abSono orgoglioso di essere grossetano! Vittoria dedicata a Lollo, Francesca e Viviana ma anche a Montagnani! Vivere nel cuore di chi resta non \u00e8 morire!\u00bb. \u2014<b>                 P.F.<\/b><br\/><br\/>\u00a9 RIPRODUZIONE RISERVATA<br\/><br\/><\/p>",
    "Autore": "                 P.F. ",
    "URL": "2021\/03\/01\/news\/stiamo-crescendo-e-ci-stiamo-avvicinando-alla-quota-salvezza",
    "Abstract": "",
    "Categorie": ""
}