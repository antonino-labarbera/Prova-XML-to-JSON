{
    "Titolo": "Ingiustificato chiudere estetiste e parrucchieri",
    "ID articolo": "139971525",
    "Testo": "<p><b>PISTOIA<\/b>. La chiusura di barbieri, parrucchieri ed estetiste nelle zone rosse, che, come annunciato da Draghi, potrebbe essere inserita nel prossimo decreto del presidente del consiglio, viene considerata \u00abingiustificata\u00bb dalla Confartigianato di Pistoia. <br\/><br\/>\u00abIn questi mesi \u2013 lamenta<b> Hugo Morrone<\/b>, presidente provinciale di Confartigianato Benessere \u2013 le imprese di acconciatura ed estetica hanno applicato con la massima diligenza le linee guida dettate dalle autorit\u00e0 sanitarie e dal governo, intensificando le gi\u00e0 rigide misure previste dal settore sul piano igienico-sanitario, e si sono riorganizzate per garantire la massima tutela della salute degli imprenditori, dei loro collaboratori e dei clienti. Prevedere la loro chiusura sarebbe un provvedimento ingiustificato\u00bb. <br\/><br\/>Se il governo dovesse procedere con la chiusura, oltretutto, favorirebbe la crescita del fenomeno della concorrenza sleale, come sottolinea <b>Alessandro Corrieri<\/b>, presidente della Confartigianato Pistoia. <br\/><br\/>\u00abLa sospensione delle attivit\u00e0 svolte in sicurezza \u2013 spiega Corrieri \u2013 finir\u00e0 per innescare l\u2019impennata dell\u2019offerta di prestazioni da parte di operatori abusivi, che rappresentano il vero pericolo per la salute dei cittadini, oltre che danneggiare ulteriormente sul piano economico le aziende in regola. Senza considerare che a fronte di ulteriori misure restrittive, gli imprenditori non possono attualmente contare su alcuna certezza per quanto riguarda gli interventi di ristoro\u00bb. <br\/><br\/>Da marzo a maggio2020, secondo la Confartigianato, per l\u2019effetto combinato dei mancati ricavi a causa della chiusura e della concorrenza dell\u2019abusivismo, a livello nazionnale le imprese di acconciatura e di estetica hanno registrato una perdita di 1.078 milioni di euro.<br\/><br\/>Per questo, la Confartigianato di Pistoia chiede al presidente della Regione Toscana, <b>Eugenio Giani<\/b>, di avviare \u00abuna forte azione nei confronti del governo affinch\u00e9 vengano riconsiderate le misure restrittive, a tutela della salute dei cittadini e dell\u2019economia del settore\u00bb. \u2014 <br\/><br\/><br\/><br\/><\/p>",
    "URL": "2021\/03\/01\/news\/ingiustificato-chiudere-estetiste-e-parrucchieri",
    "Abstract": "",
    "Autore": "",
    "Categorie": ""
}