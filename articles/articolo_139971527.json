{
    "Titolo": "Servono attenzione verso i giovani e controlli pi\u00f9 efficaci",
    "ID articolo": "139971527",
    "Abstract": "Troppo spesso i comportamenti a rischio\u00a0sono associati solo a una specifica et\u00e0\u00a0",
    "Testo": "<p><b>la lettera<\/b><br\/><br\/><b>jacopo arcioni<\/b><br\/><br\/>\u00c8 sicuramente pi\u00f9 comodo individuare il colpevole della propagazione del virus in una classe ben definita per parametri di et\u00e0, ma voglio ricordare che i giovani, oltre ad essere stati i pi\u00f9 propositivi verso l\u2019adozione di un vaccino, sono, insieme ai titolari delle attivit\u00e0 sacrificate durante questo periodo, coloro che pi\u00f9 subiscono gli effetti dei decreti. <br\/><br\/>L\u2019esempio pi\u00f9 eclatante \u00e8 sicuramente la microzona rossa che stiamo affrontando: i \u201cgrandi\u201d continuano a lavorare, potendo passare oltre che di comune in comune, di provincia in provincia, e le attivit\u00e0 che costellano la loro routine sono comunque permesse. Ai ragazzi, invece, sono stati tolti la scuola e l\u2019universit\u00e0, lo sport, per non parlare di ogni altra attivit\u00e0 pi\u00f9 o meno ludica che poteva essere svolta pre-covid.<br\/><br\/>Costretti a restare tra le mura domestiche, se non per fare una breve passeggiata (nei dintorni della propria abitazione), i giovani sono alla fine marchiati come imprudenti e, in quanto tali, rinchiusi come soggetti pericolosi e isolati.<br\/><br\/>Chiediamo pertanto maggiore sensibilit\u00e0 verso la nostra condizione di soggetti senza voce, in bal\u00eca di scelte difficilmente condivisibili, e che non venga fatto un processo a posteriori dove ricercando le cause del dilagarsi della pandemia, si individui superficialmente il colpevole nella figura del ragazzo.<br\/><br\/>Chiediamo infine che il sindaco o altro amministratore responsabile, insieme alla giunta comunale, riveda il piano di controllo e si convinca a istituire posti di polizia, che controllino laddove le persone tendono a concentrarsi nei momenti di punta. Probabilmente questo \u00e8 una soluzione pi\u00f9 adatta rispetto ai tradizionali controlli a campione per le strade fatte dalle pattuglie e riteniamo che, attraverso controlli pi\u00f9 mirati e capillari si potrebbe invertite la terribile tendenza di affollare incoscientemente le strade e le piazze della citt\u00e0. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "Autore": "jacopo arcioni ",
    "URL": "2021\/03\/01\/news\/servono-attenzione-verso-i-giovani-e-controlli-piu-efficaci",
    "Categorie": ""
}