{
    "Titolo": "\u00abNon eravamo al meglio ma abbiamo avuto grinta\u00bb",
    "ID articolo": "139971458",
    "Testo": "<p><b>CORREGGIO. <\/b>La meta salvezza si avvicina. Il terzo posto \u00e8 un vanto, ma il primo obiettivo dei biancoverdi \u00e8 quello di raggiungere la quota di punti necessaria per garantirsi la permanenza in serie D. Un dato che aumenta il sapore dolce dei 3 punti per il tecnico della Pro Livorno Sorgenti Matteo Niccolai: \u00abQuesto risultato dimostra che la squadra si compatta nei momenti di sofferenza. Per questo reputo una grande vittoria quella contro la Correggese, squadra che ha confermato le sue qualit\u00e0 e avrebbe potuto vincere la partita\u00bb.<br\/><br\/><b>Con cinque assenti sic<\/b><b>uri, nel pre-gara si ferma anche il portiere Giorgio Blundo. Cos\u2019ha pensato appena prima del fischio d\u2019inizi<\/b><b>o?<\/b><br\/><br\/>\u00abNon eravamo al meglio delle condizioni, ma ero certo che ce la saremmo comunque giocata a petto in fuori\u00bb. <br\/><br\/><b>E poi che partita ha visto?<\/b><br\/><br\/>\u00abAbbiamo giocato su un terreno di gioco non bello e questo non agevolava il gioco a terra. L\u2019avversario ci ha regalato il primo gol, ma poi averne subito uno a fine primo tempo \u00e8 stato un brutto colpo a livello psicologico. Nel secondo tempo abbiamo sofferto, la Correggese ha creato pi\u00f9 occasioni per segnare, ma anche noi abbiamo avuto la nostra bella chance con Costanzo. Nel finale siamo stati bravi a sfruttare il loro nuovo errore per conquistare tre punti fondamentali\u00bb.<br\/><br\/><b>Contro il Fiorenzuola c\u2019\u00e8 stata la prestazione, ma non il risultato: stavolta \u00e8 accaduto l\u2019opposto?<\/b><br\/><br\/>\u00abNel calcio non sempre vince chi gioca meglio, altrimenti noi avremmo portato a casa il successo mercoled\u00ec scorso. Stavolta poteva vincere la Correggese, che alla fine \u00e8 rimasta con un pugno di mosche\u00bb.<br\/><br\/><b>Che cosa non le \u00e8 piaciuto, pi\u00f9 di altro, della prova offerta dalla sua squadra?<\/b> <br\/><br\/>\u00abI tanti errori tecnici commessi. Qualche giocata poteva essere gestita in modo diverso, ma, ripeto, il campo non aiutava\u00bb.<br\/><br\/><b>La classifica sorride, domenica prossima arriva il Progresso, poi la sosta. Quanto serve alla squadra in questo momento? <\/b><br\/><br\/>\u00abMolto, abbiamo bisogno di tirare il fiato, ma intanto \u00e8 fondamentale essere tornati a vincere dopo il ko contro il Fiorenzuola. Sono punti che ci avvicinano alla meta\u00bb. \u2014<br\/><br\/>\u00a9 RIPRODUZIONE RISERVATA<br\/><br\/><\/p>",
    "URL": "2021\/03\/01\/news\/non-eravamo-al-meglio-ma-abbiamo-avuto-grinta",
    "Abstract": "",
    "Autore": "",
    "Categorie": ""
}